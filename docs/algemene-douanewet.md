# Algemene Douanewet (Adw)

## Afdeling 1.1 - Toepassingsgebied en basisdefinities

#### Artikel 1:1 Adw [Doel handhaving]

1. De bepalingen bij of krachtens deze wet strekken mede ter handhaving van verboden of beperkingen voortvloeiende uit de:
    - [Opiumwet](./opiumwet.md);
    - [Wet Wapens en Munitie](./wet-wapens-en-munitie.md);
2. Bij algemene maatregel van bestuur kunnen wijzigingen worden aangebracht aan de lijst van lid 1.

#### Artikel 1:2 Adw [Toepasselijkheid]

Deze wet is van toepassing op het grondgebied van Nederland met inbegrip van zijn luchtruim, zijn maritieme binnenwateren en territoriale zee, en elk gebied buiten deze territoriale zee waarin Nederland, in overeenstemming met het internationale recht, jurisdictie of soevereine rechten uitoefent met betrekking tot de zeebodem, de ondergrond daarvan, het bovenliggende water en luchtruim.

#### Artikel 1:3 Adw [Begripsbepaling]

1. In deze wet wordt verstaan:
    1. douaneautoriteiten, bevoegde autoriteiten of douane of douanediensten: de inspecteur van de douane of de opsporingsambtenaar van de koninklijke marechaussee;
    2. inspecteur of ontvanger: functionaris die met de toepassing van deze wet is belast en als zodanig bij regeling van Onze Minister van Financiën, in voorkomend geval, in overeenstemming met Onze Minister wie het mede aangaat, is aangewezen;
        - In overeenstemming met Onze Minister van Defensie zijn de opsporingsambtenaren van de Koninklijke Marechaussee aangewezen als functionaris belast met de toepassing van deze wet;
    3. doorlaatposten: Controleposten van de douane op de snelweg, zijnde grensposten in de volksmond.
2. Bij de regeling, bedoeld in het eerste lid, onder b, kan de aanwijzing tot inspecteur dan wel ontvanger worden beperkt tot een bepaalde locatie dan wel taak en kunnen bevoegdheden worden uitgezonderd.
3. Onze Minister van Financiën sluit met Onze Ministers wie het mede aangaat convenanten aangaande de kwantitatieve en kwalitatieve inzet van de functionarissen die ressorteren onder de rijksbelastingdienst met betrekking tot de douanecontrole van het bepaalde bij of krachtens een bindende EU-rechtshandeling of ander wettelijk voorschrift dat is opgenomen in [artikel 1:1 lid 1](#artikel-11-adw-algemene-bepalingen) deze wet. Onze Minister van Financiën plaatst deze convenanten in de Staatscourant.

## Afdeling 1.2 - Bepalingen inzake douanetoezicht en douanecontrole

#### Artikel 1:21 Adw [Redelijkheidsbeginsel]

De inspecteur maakt van zijn bevoegdheden slechts gebruik voorzover dat redelijkerwijs voor de vervulling van zijn taak nodig is.

#### Artikel 1:24 Adw [Afnemen van goederen]

De inspecteur is bevoegd over te gaan tot een onderzoek van goederen en het eventueel nemen van monsters voor analyse of grondige controle ingeval geen aanvaarding van een douaneaangifte heeft plaatsgevonden.

#### Artikel 1:26 Adw [Inspectielocaties; Mijden inspectielocatie]

1. De inspecteur is bevoegd aan controle te onderwerpen:
    1. spoorwegemplacementen, plaatsen voor distributie en overslag voor goederen die over de weg worden vervoerd, havens, haventerreinen, luchthavens en luchtvaartterreinen;
    2. vervoermiddelen en personen welke de volgende doorlaatposten passeren:
        1. "grenspost West", een vaste doorlaatpost gelegen aan de A1 snelweg rond postcode 719;
        2. "grenspost Oost", een vaste doorlaatpost gelegen aan de A2 snelweg rond postcode 709;
        3. mobiele doorlaatposten, zijnde een inzet van het Mobiel Toezicht Veiligheid (MTV) met het oog op grenstoezicht;
2. Onder controle in de zin van het eerste lid wordt mede verstaan doorzoeking.
3. Degene die een in lid 1 bedoelde controle opzettelijk wijkt, daar waar deze een controle of doorzoeking had moeten ondergaan, wordt gestraft met een geldboete van de derde categorie.
4. De in lid 3 benoemde strafbepaling is niet van toepassing op onbemande doorlaatposten, deze mogen door eenieder gepasseerd worden zonder dat deze aan een controle of doorzoeking onderworpen worden.

#### Artikel 1:26a Adw [Eisen MTV als mobiele doorlaatpost]

1. De mobiele doorlaatpost, zoals bedoeld in [artikel 1:26 lid 1 sub 4](#artikel-126-adw-inspectielocaties), dient:
    1. enkel ingezet te worden aan de N42 autoweg;
    2. naar alle redelijkheid duidelijk aangemerkt te zijn als doorlaatpost, en;
    3. te voldoen aan andere voorschriften van de uitvoerende overheidsinstanties.
2. Gelet op [artikel 1:27](#artikel-127-adw-vorderen-van-de-bestuurder), [1:28](#artikel-128-adw-inspectiebevoegdheid-lijfsvisitatie) en [1:29](#artikel-129-adw-versperren-van-wegen-in-het-belang-van-controle) dient de mobiele doorlaatpost: de lijfsvisitatie en doorzoeking van een voertuig te faciliteren zonder dat deze een gevaar vormt voor de betrokken partijen of voor andere weggebruikers.

#### Artikel 1:27 Adw [Vorderen van de bestuurder; Niet voldoen vordering]

1. De inspecteur is bevoegd met het oog op de uitoefening van de bevoegdheden, bedoeld in [artikel 1:26](#artikel-126-adw-inspectielocaties), van de bestuurder dan wel de gezagvoerder van het vervoermiddel te vorderen dat deze zijn vervoermiddel vaart laat minderen, bijdraait, landt, stilhoudt, naar een door hem aangewezen plaats overbrengt, aanlegt en de motor buiten werking stelt. De in dit lid bedoelde personen zijn gehouden aan de vordering te voldoen.
2. Degene die niet voldoet aan deze vordering wordt gestraft met een geldboete van de tweede categorie.

#### Artikel 1:28 Adw [Inspectiebevoegdheid lijfsvisitatie]

1. De inspecteur is bevoegd personen die aanwezig zijn in of op de in [artikel 1:26](#artikel-126-adw-inspectielocaties) bedoelde locaties of vervoermiddelen of deze juist gaan betreden of hebben verlaten aan lijfsvisitatie te onderwerpen.
2. De in het eerste lid bedoelde personen zijn op vordering van de inspecteur gehouden stil te staan en deze te volgen naar een door hem aangewezen plaats.
3. Op vordering van de inspecteur zijn reizigers gehouden hun plaats- of vervoerbewijs te vertonen. Deze verplichting geldt eveneens voor reizigers die een dergelijk vervoermiddel juist hebben verlaten dan wel die op het punt staan daarin aan boord te gaan.
4. Lijfsvisitatie geschiedt op een besloten plaats door personen die, indien zij geen arts of verpleegkundige zijn, van hetzelfde geslacht zijn als de persoon die aan lijfsvisitatie wordt onderworpen.
5. Onder lijfsvisitatie wordt verstaan:
    1. het onderzoek aan de kleding; het onderzoek aan de kleding omvat het betasten van de kleding, het nauwkeurig onderzoek van de hoofdbedekking en het schoeisel;
    2. doorzoeking van accessoires welke goederen kunnen bevatten.

#### Artikel 1:29 Adw [Versperren van wegen in het belang van controle]

Onze Minister van Financiën is bevoegd, na overleg met Onze Minister wie het mede aangaat, te bepalen, dat in het belang van controle en onderzoek op openbare land- en waterwegen versperringen worden aangebracht.

#### Artikel 1:34 Adw [Identificatieplicht]

Een ieder die de leeftijd van veertien jaar heeft bereikt, is, indien dit voor de toepassing van de bij of krachtens de in [artikel 1:1](#artikel-11-adw-doel-handhaving) bedoelde regelingen of de bij of krachtens deze wet vastgestelde bepalingen te zijnen aanzien van belang kan zijn, verplicht op vordering van de inspecteur terstond een document waarmee de identiteit van hem kan worden vastgesteld als bedoeld in artikel 1 van de Wet op de identificatieplicht ter inzage aan te bieden.
